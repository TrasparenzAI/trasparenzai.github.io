Panoramica della soluzione
==========================

La **piattaforma TransparenzAI** nasce con lo scopo di semplificare e rendere più efficiente l’accesso e il monitoraggio delle informazioni pubblicate nella sezione :term:`Amministrazione Trasparente` dei siti delle amministrazioni pubbliche. 

Il problema principale riscontrato è la grande eterogeneità delle modalità di pubblicazione. Ogni amministrazione, pur rispettando formalmente gli obblighi normativi, adotta soluzioni tecniche differenti per l’organizzazione e la struttura della sezione, con variazioni nella denominazione delle sotto-sezioni, nei percorsi di accesso e nella tipologia dei file pubblicati. 

Questa frammentazione complica la consultazione delle informazioni e rende estremamente difficoltosa la verifica della loro presenza e conformità. 
Se per un cittadino alla ricerca di un determinato documento può risultare frustrante dover navigare in siti web strutturati in modo diverso, per :term:`ANAC` diventa ancora più complesso ed oneroso monitorare il rispetto degli obblighi di pubblicazione su scala nazionale.

La piattaforma risponde a queste necessità introducendo un sistema automatizzato in grado di verificare in modo sistematico la presenza e la struttura delle sezioni :term:`Amministrazione Trasparente`, fornendo un quadro aggiornato della situazione a livello nazionale. 

Questo strumento non si limita a rilevare le irregolarità, ma offre anche un supporto alle amministrazioni per adeguarsi agli standard richiesti, migliorando così il livello complessivo della trasparenza amministrativa. 

L’assenza di un meccanismo centralizzato che permetta di uniformare la pubblicazione delle informazioni, rappresenta un ostacolo alla piena efficacia della normativa vigente e la piattaforma si pone l’obiettivo di colmare questa lacuna attraverso l’adozione di strumenti tecnologici avanzati.

Basata su un’architettura modulare con microservizi dockerizzati, TrasparenzAI è riutilizzabile per progetti basati su tecniche di web scraping programmabile. I componenti software sviluppati sono rilasciati alla comunità con licenza opensource. Con questo progetto, :term:`CNR` e :term:`ANAC` mirano a costruire un sistema di controllo e vigilanza che sia efficiente, flessibile e orientato all’evoluzione digitale delle pubbliche amministrazioni, ponendo le basi per la futura stagione della trasparenza.

Qui puoi trovare tutta la documentazione a corredo del software opensource concesso in riuso (architettura, componenti, installazione econfigurazione, manuale amministratore interfaccia web).

Se sei interessato al codice sorgente della piattaforma lo puoi trovare su
github:

  * https://github.com/trasparenzai
